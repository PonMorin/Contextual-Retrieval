### หมวดที่ 2. ข้อมูลเฉพาะของหลักสูตร

#### 1. ปรัชญา ความสำคัญ และวัตถุประสงค์ของหลักสูตร
 1.1 ปรัชญา “ประสิทธิ์ประสาท ความสามารถในการคิดวิเคราะห์เชิงวิศวกรรมอย่างเป็นระบบและมีทักษะการเรียนรู้ องค์ความรู้ใหม่ในเวลาอันสั้นอย่างมีประสิทธิผล”

 1.2 ความสำคัญของหลักสูตร หลักสูตรวิศวกรรมคอมพิวเตอร์มีเป้าหมายในการเตรียมความพร้อมสำหรับผู้เข้าศึกษาเพื่อประกอบ วิชาชีพวิศวกรปฏิบัติทางด้านคอมพิวเตอร์หลังจากสำเร็จการศึกษา โดยในหลักสูตรฯ ได้เน้นการเรียนการสอน ทางด้าน อุปกรณ์อิเล็กทรอนิกส์อัจฉริยะ (Smart Electronic Devices) ระบบสมองกลฝังตัว (Embedded Systems) อินเทอร์เน็ตของสรรพสิ่ง (Internet of Things : IoT) ปัญญาประดิษฐ์ (Artificial intelligence : AI) วิทยาการข้อมูล (Data Science) และระบบการคำนวณบนกลุ่มเมฆ (Cloud Computing)

 1.3 วัตถุประสงค์ของหลักสูตร หลักสูตรฯ มีวัตถุประสงค์เพื่อผลิตบัณฑิตที่มีคุณลักษณะของวิศวกรคอมพิวเตอร์มีองค์ประกอบหลาย ประการ ดังนี้
 
- 1.3.1 ผู้สำเร็จการศึกษามีความเข้าใจถึงการกำหนดสาระสำคัญของระบบย่อยต่าง ๆ เพื่อให้สามารถ บริหารจัดการความซับซ้อนของระบบใหญ่ได้
 
- 1.3.2 ผู้สำเร็จการศึกษาควรมีความเข้าใจ แนวคิดของเทคโนโลยีดิจิทัลและระบบคอมพิวเตอร์     การออกแบบฮาร์ดแวร์และซอฟต์แวร์ การกำหนดความต้องการ-การพัฒนา-การวิเคราะห์ประสิทธิภาพ และดูแล บำรุงรักษาระบบคอมพิวเตอร์ ซึ่งความเข้าใจดังกล่าวมีความลึกซึ้งมากกว่าความสามารถในการใช้งานระบบเป็น ในฐานะผู้ใช้งาน
 
- 1.3.3 ผู้สำเร็จการศึกษาควรมีความรู้และทักษะพื้นฐานในแนวกว้างที่ครอบคลุมองค์ความรู้วิศวกรรม และมีความเชี่ยวชาญแนวลึกในกลุ่มวิชาใดวิชาหนึ่งของสาขาวิศวกรรมคอมพิวเตอร์
 
- 1.3.4 ผู้สำเร็จการศึกษาต้องมีประสบการณ์ในการออกแบบด้านเทคโนโลยีดิจิทัลที่เป็นเรื่องเฉพาะในการ ประยุกต์ใช้งาน และการทำงานครอบคลุมกิจกรรม การกำหนดความต้องการ การออกแบบ การวางแผนงาน การระบุข้อกำหนด การพัฒนาส่วนประกอบด้านฮาร์ดแวร์และซอฟต์แวร์ และการประกอบรวมกันเป็นระบบที่ สามารถทำงานได้อย่างน้อยหนึ่งโครงงาน
 
- 1.3.5 ผู้สำเร็จการศึกษาควรมีทักษะในการใช้เครื่องมือต่าง ๆ ทางวิศวกรรม ตัวอย่างเช่น เครื่องมือ พื้นฐานทางกล เครื่องมือวัดพื้นฐานทางไฟฟ้า เครื่องมือในการช่วยพัฒนาระบบฮาร์ดแวร์และซอฟต์แวร์ และ โปรแกรมประเมินประสิทธิภาพ

- 1.3.6 ผู้สำเร็จการศึกษาควรมีความเข้าใจบริบทของวิศวกรในการปฏิบัติวิชาชีพในด้าน การดำรงตน  การสื่อสาร จริยธรรมวิชาชีพ สภาวิชาชีพที่เกี่ยวข้อง กฏหมายที่เกี่ยวข้องกับวิชาชีพ และผลกระทบต่องาน วิชาชีพที่มีต่อสังคมและสิ่งแวดล้อม
- 1.3.7 ผู้สำเร็จการศึกษาควรมีทักษะการนำเสนอและเขียนรายงานทางเทคนิค สามารถวิเคราะห์วิจารณ์ เนื้อหาที่นำเสนอโดยผู้อื่นอย่างมีประเด็น

 1.4 จุดเด่นเฉพาะของหลักสูตร
 เป็นหลักสูตรฯ ที่จัดทำขึ้นเพื่อให้ผู้สำเร็จการศึกษาควรมีความเข้าใจ แนวคิดของเทคโนโลยีดิจิทัลและ ระบบคอมพิวเตอร์ เน้นกระบวนการ การกำหนดความต้องการ-การออกแบบ-การพัฒนา-การวิเคราะห์ ประสิทธิภาพ และดูแลบำรุงรักษาระบบคอมพิวเตอร์

 1.5 ผลการเรียนรู้ที่คาดหวังของหลักสูตร
 ในช่วงแรกหลังจบการศึกษา หลักสูตรวิศวกรรมศาสตรบัณฑิต สาขาวิศวกรรมคอมพิวเตอร์ มี วัตถุประสงค์ให้ผู้จบการศึกษา (Expected Learning Outcomes: ELO)
 ELO1 ทำงานด้านวิศวกรรม ที่เกี่ยวกับ การออกแบบ-พัฒนา-ติดตั้ง การดูแลบำรุงรักษา สิ่งต่าง ๆ ที่ เกี่ยวข้องกับคอมพิวเตอร์
 ELO2 มีทักษะการลงมือทำงานจริง การแก้ปัญหาที่สำคัญด้าน การพัฒนาโปรแกรม การตั้งค่าและดูแล ระบบคอมพิวเตอร์ และการบริหารข้อมูล 
 ELO3 สามารถใช้เครื่องมือที่เกี่ยวข้องในการทำงานทางวิศวกรรม ELO4 มีทักษะในการสื่อสารข้อมูลและนำเสนอรายงานทางเทคนิคต่อบุคคลหลากหลายภูมิหลัง มีทักษะ ในการเป็นผู้นำและผู้ตามที่ดี
 ELO5 มีความตระหนักเรื่องความสำคัญของความปลอดภัยไซเบอร์ มีคุณธรรมและเข้าใจถึงจริยธรรมใน วิชาชีพที่มีความรับผิดชอบต่อ งาน บุคคลอื่น และสังคม มีความรู้ด้านกฎหมายที่เกี่ยวข้องกับวิศวกรรม คอมพิวเตอร์
 ELO6 มีทักษะในการเรียนรู้องค์ความรู้ใหม่อย่างต่อเนื่อง
