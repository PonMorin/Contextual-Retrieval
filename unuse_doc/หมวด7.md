### หมวดที่ 7. การประกันคุณภาพหลักสูตร

#### 1. การกำกับมาตรฐาน
 หลักสูตรวิศวกรรมคอมพิวเตอร์ คณะเทคโนโลยีดิจิทัล มีการบริหารจัดการหลักสูตรโดยกําหนดการกํากับ มาตรฐานคุณภาพการศึกษาที่สอดคล้องกับมาตรฐานหลักสูตรที่ประกาศใช้โดยกระทรวงศึกษาธิการตามกรอบ มาตรฐานคุณวุฒิระดับอุดมศึกษาแห่งชาติพ.ศ. 2552 และเกณฑ์มาตรฐานหลักสูตรระดับปริญญาตรี พ.ศ. 2558 รวมถึง สอดคล้องกับมาตรฐานคุณวุฒิระดับปริญญาตรี สาขาคอมพิวเตอร์ พ.ศ. 2552 ตลอดระยะเวลาที่มีการ จัดการเรียนการสอนในหลักสูตรดังกล่าว
 นอกจากนี้คณะเทคโนโลยีดิจิทัลยังได้มอบหมายให้อาจารย์ผู้รับผิดชอบหลักสูตรจะทำหน้าที่เป็น กรรมการบริหารหลักสูตร ภายใต้การกำกับดูแลโดยคณบดี และมอบหมายให้คณบดีทําหน้าที่เป็นประธาน คณะทํางานการประกันคุณภาพการศึกษา ติดตามประเมินผลการดําเนินการ กรรมการบริหารหลักสูตรมีหน้าที่ใน การวางแผนจัดการเรียนการสอน พิจารณาความจำเป็นด้านทรัพยากรบุคคล วัสดุ/อุปกรณ์ และห้องปฏิบัติการ ต่างๆ รวมถึงการจัดทำงบประมาณในการบริหาร และดำเนินการหลักสูตรเพื่อให้บรรลุตามวัตถุประสงค์ของ หลักสูตร ติดตาม และรวบรวมข้อมูลในด้านต่างๆ สำหรับใช้ในการปรับปรุงและพัฒนาหลักสูตรโดยจะกระทำ อย่างต่อเนื่องทุกปี
#### 2. บัณฑิต
- 2.1 คุณภาพบัณฑิตเป็นไปตามกรอบมาตรฐานคุณวุฒิระดับอุดมศึกษาแห่งชาติ โดยพิจารณาจากผลลัพธ์ การเรียนรู้
- 2.2 ในการบริหารหลักสูตรมีการกำหนดให้ประเมินผลสัมฤทธิ์ของการเรียนรู้ของบัณฑิตทั้งระหว่างที่ กำลังศึกษาอยู่และหลังจบการศึกษาแล้ว เพื่อนำข้อมูลมาวิเคราะห์และพัฒนาให้ทันสมัย สอดคล้องกับความ ต้องการของตลาดแรงงาน
- 2.3 จัดการสำรวจการมีงานทำของบัณฑิต 2.4 จัดการสำรวจความพึงพอใจของผู้ใช้บัณฑิตหรือผู้ที่เกี่ยวข้องเพื่อใช้เป็นข้อมูลในการปรับปรุง หลักสูตรต่อไป
#### 3. นักศึกษา
- 3.1 การรับนักศึกษา หลักสูตรฯได้กำหนดรับนักศึกษาไทยหรือนักศึกษาต่างชาติที่สามารถใช้ภาษาไทยได้ ปีละประมาณ 60 คน โดยผ่านกระบวนการรับนักศึกษาดังนี้

    - รับรอบโควตา โควตาเรียนดี, โควตาบุตรข้าราชบริพาร, โควตาโรงเรียนจิตรลดา และโรงเรียนจิตรลดา (สายวิชาชีพ)

    - รับตรง

- 3.2 การเตรียมความพร้อมก่อนเข้าศึกษา ทางสถาบันเทคโนโลยีจิตรลดาได้จัดปฐมนิเทศก่อนเปิดภาค การศึกษาเพื่อชี้แจงกฎระเบียบในการศึกษา สิ่งอำนวยความสะดวกในการศึกษาที่คณะและหลักสูตรจัดให้ และยัง จัดกิจกรรมเพื่อเปิดโอกาสให้รุ่นพี่ได้พบปะ แนะนำการเตรียมตัวในการเรียนให้กับรุ่นน้อง เพื่อส่งเสริมให้ทำงาน เป็นทีม ให้นักศึกษาช่วยเหลือซึ่งกันและกันในด้านวิชาการ
- 3.3 การควบคุมการดูแลการให้คำปรึกษาวิชาการและแนะแนวแก่นักศึกษา
    - จัดปฐมนิเทศนักศึกษา ก่อนเปิดภาคการศึกษา โดยเน้นอธิบายโครงสร้างหลักสูตรที่เป็นวิชาพื้นฐานและ มีรายวิชาศึกษาต่อ

    - แนะนำอาจารย์ที่ปรึกษาให้กับนักศึกษาใหม่ และช่องทางติดต่อ 
    - มีการจัดวันอาจารย์ที่ปรึกษาพบนักศึกษา อย่างน้อย ภาคการศึกษาละ 1 ครั้ง โดยจัดรวมนักศึกษาทุก ชั้นปีเพื่อให้นักศึกษารับฟังการชี้แจงข้อมูลข่าวสารที่สำคัญในภาพรวมและเปิดโอกาสให้นักศึกษาสอบถามเรื่อง ต่างๆ 
#### 4. อาจารย์
- 4.1 การรับอาจารย์ใหม่ การคัดเลือกอาจารย์ใหม่ให้เป็นไปตามระเบียบ ประกาศ และวิธีการของสถาบันเทคโนโลยีจิตรลดา โดย อาจารย์ต้องมีคุณสมบัติดังนี้
    - 4.1.1 
    สำเร็จการศึกษาระดับปริญญาโท หรือ ปริญญาเอก สาขาวิทยาการคอมพิวเตอร์ วิศวกรรม คอมพิวเตอร์ วิศวกรรมไฟฟ้า หรือสาขาที่เกี่ยวข้องทางด้านคอมพิวเตอร์และเทคโนโลยีดิจิทัล
    - 4.1.2 มีความสามารถในการใช้ภาษาอังกฤษหรือภาษาต่างประเทศอื่น ๆ ได้เป็นอย่างดี 
    - 4.1.3 จัดการเรียนการสอนในรูปแบบที่เหมาะสม ในระดับพื้นฐานและวิชาในสาขาที่รับผิดชอบ ทั้งใน หลักสูตรฯ และการบริการการศึกษาในรูปแบบต่าง ๆ อีกทั้งปรับปรุงการเรียนการสอนให้ดีขึ้นอย่างต่อเนื่องเพื่อ สอดรับกับสถานการณ์ที่ปรับเปลี่ยนไป โดยรับผิดชอบการสอนและบริหารจัดการเรียนการสอนให้เกิดประสิทธิผล
    - 4.1.4 พัฒนาการเรียนการสอนให้มีการฝึกทักษะการทำงาน การปฏิบัติ เชื่อมโยงกับผู้ประกอบการและ อุตสาหกรรม ส่งเสริมความสามารถในการเป็นผู้ประกอบการของผู้เรียน บริหารจัดการเรื่องการฝึกงาน สหกิจ ศึกษา และการเรียนรู้ที่มีส่วนร่วมกับอุตสาหกรรมและผู้ประกอบการ
    - 4.1.5 สร้างงานวิจัยที่มีความเชื่อมโยงกับกลุ่มของคณาจารย์เพื่อนำมาสอดรับกับการเรียนการสอน และ ส่งผลให้พัฒนาองค์ความรู้ที่เกี่ยวข้องกับเทคโนโลยีดิจิทัล อีกทั้งมีผลงานเผยแพร่ทั้งในระดับชาติและนานาชาติ
    - 4.1.6 บริการวิชาการด้านเทคโนโลยีดิจิทัลให้แก่หน่วยงานหรือองค์กรที่เกี่ยวข้องภายนอกสถาบันฯ 
    - 4.1.7 จัดกิจกรรมนักศึกษาในมิติต่าง ๆ ให้แก่นักศึกษาที่เข้ามาเรียนมีประสบการณ์ที่ดีในชีวิตการเรียน ระดับอุดมศึกษาที่ส่งเสริมความสามารถทางด้าน สังคม ความเป็นผู้นำ รับผิดชอบ และคุณธรรม-ศีลธรรม รวมทั้ง วัฒนธรรมอันดีงาม
- 4.2 การมีส่วนร่วมของคณาจารย์ในการวางแผน การติดตามและทบทวนหลักสูตร
    - 4.2.1 จัดประชุมคณาจารย์ในคณะฯ อย่างน้อยปีละ 2 ครั้ง เพื่อติดตามผลการดำเนินงานตามแผน ประจำปีของคณะฯ
    - 4.2.2 จัดประชุมอาจารย์ผู้รับผิดชอบหลักสูตรฯ อย่างน้อยภาคการศึกษาละ 2 ครั้ง เพื่อการเตรียมการ จัดการเรียนการสอนและการประเมินการบริหารหลักสูตรฯ
    - 4.2.3 จัดประชุมร่วมกันระหว่างอาจารย์ผู้รับผิดชอบหลักสูตรฯ และอาจารย์ผู้สอนทุกรายวิชาในหลักสูตร ฯ อย่างน้อย ภาคการศึกษาละ 2 ครั้ง เพื่อ
        - แบ่งภาระงานสอน
        - วางแผนการจัดการเรียนการสอนและการประเมินผล
        - ให้ความเห็นชอบการประเมินผลการเรียนการสอน
        - เก็บรวบรวมข้อมูลผลการดำเนินงานของหลักสูตรฯ เพื่อนำไปใช้ในการปรับปรุง
        - หาแนวทางการทำให้หลักสูตรฯ บรรลุเป้าหมาย 
    - 4.2.4 อาจารย์ผู้รับผิดชอบหลักสูตรฯ ทำหน้าที่ทบทวนการบริหารหลักสูตรฯ ทุกสิ้นปีการศึกษาเพื่อ นำไปสู่การปรับปรุง
- 4.3 การแต่งตั้งคณาจารย์พิเศษ  คณะฯ อาจเชิญผู้ทรงคุณวุฒิมาบรรยายบางส่วนของรายวิชาที่จำเป็นไม่เกิน 50 % ของเนื้อหารายวิชา โดยดำเนินการ ดังนี้
    - 4.3.1 อาจารย์ผู้รับผิดชอบหลักสูตรฯ และอาจารย์ประจำของคณะฯ ร่วมกันพิจารณารายชื่อผู้ทรงคุณวุฒิ ภายนอกที่มีความเหมาะสม
    - 4.3.2 ค่าตอบแทนอาจารย์พิเศษให้เป็นไปตามระเบียบของสถาบันเทคโนโลยีจิตรลดา 
    - 4.3.3 การจัดจ้างอาจารย์พิเศษ ต้องมีการวางแผนล่วงหน้าก่อนเปิดเรียนในภาคการศึกษานั้น ๆ 
    - 4.3.4 มีการประเมินผลการสอนของอาจารย์พิเศษทุกภาคการศึกษาเช่นเดียวกับอาจารย์ประจำ
#### 5. หลักสูตร การเรียนการสอน การประเมินผู้เรียน
 การบริหารจัดการหลักสูตรให้เป็นไปตามเกณฑ์มาตรฐานหลักสูตรที่ประกาศใช้และเป็นไปตามกรอบ มาตรฐานคุณวุฒิระดับอุดมศึกษาแห่งชาติ และระบบการประกันคุณภาพการศึกษาระดับหลักสูตรของ สกอ. โดย มีกระบวนการดังต่อไปนี้
- 5.1 การแต่งตั้งอาจารย์ผู้รับผิดชอบหลักสูตรฯ โดยแต่งตั้งจากอาจารย์ประจำ และมีภาระหน้าที่ในการ บริหารและพัฒนาหลักสูตรและการเรียนการสอน อาจารย์ผู้รับผิดชอบจำนวน 5 คน ต้องมีคุณสมบัติดังต่อไปนี้คือ มีคุณวุฒิขั้นต่ำปริญญาโทหรือเทียบเท่า หรือมีตำแหน่งผู้ช่วยศาสตราจารย์ในสาขาวิชาที่ตรงหรือสัมพันธ์กับ สาขาวิชา และต้องมีผลงานทางวิชาการที่ไม่ใช่ส่วนหนึ่งของการศึกษาเพื่อรับปริญญา และเป็นผลงานทางวิชาการ ที่ด้รับการเผยแพร่ตามหลักเกณฑ์กำหนดในการพิจารณาแต่งตั้งให้บุคคลดำรงตำแหน่งทางวิชาการ อย่างน้อย 1 รายการในรอบ 5 ปีย้อนหลัง

- 5.2 การวางแผน การพัฒนา และการประเมินหลักสูตรตามรอบระยะเวลาที่กำหนด โดยมีการวางแผน  มีการประเมินและรายงานผลการดำเนินงานของหลักสูตรทุกปีการศึกษา (มคอ.7) และนำข้อมูลที่ได้ไปปรับปรุง พัฒนาหลักสูตรเป็นระยะ ๆ อย่างน้อยทุกรอบ 5 ปี
- 5.3 การดำเนินงานตามตัวบ่งชี้ผลการดำเนินงานเพื่อการประกันคุณภาพหลักสูตรและการเรียนการสอน ตามกรอบมาตรฐานคุณวุฒิระดับอุดมศึกษา
- 5.4 เมื่อสิ้นปีการศึกษา รายงานการประเมินตนเองและแผนการพัฒนาในปีการศึกษาถัดไป เข้าระบบ CHE QA Online พร้อมข้อมูลพื้นฐานของหลักสูตร (Common Data Set, CDS)
#### 6. สิ่งสนับสนุนการเรียนรู้
- 6.1 การบริหารงบประมาณ การดำเนินการตามหลักสูตรฯ ใช้ห้องเรียนทฤษฎีและห้องปฏิบัติงาน อาคาร 60 พรรษา ราชสุดาสมภพ (อาคาร 604) และอาคาร 605 สถาบันเทคโนโลยีจิตรลดา และค่าใช้จ่ายเกี่ยวกับบุคลากรจะขอรับการสนับสนุน จากรัฐบาล ส่วนงบลงทุนก็จะขอรับการสนับสนุนจากรัฐบาล เช่นกัน สำหรับหมวดค่าใช้สอยและเงินอุดหนุนจะ ขอรับการสนับสนุนจากเงินรายได้ของสถาบันซึ่งเป็นรายรับจากค่าหน่วยกิต
- 6.2 ทรัพยากรการเรียนการสอนที่มีอยู่เดิม สถาบันเทคโนโลยีจิตรลดามีความพร้อมด้านหนังสือ ตำรา และการสืบค้นผ่านฐานข้อมูลโดยมีฝ่ายวิทย- ทรัพยากรที่มีหนังสือด้านการบริหารจัดการและฐานข้อมูลที่จะให้สืบค้น นอกจากนี้สถาบันมีห้องเรียนที่มีอุปกรณ์ ที่ใช้สนับสนุนการจัดการเรียนการสอนตลอดจนห้องปฏิบัติการสำหรับการเรียนการสอนและการวิจัยอย่าง เพียงพอ
- 6.3 การจัดหาทรัพยากรการเรียนการสอนเพิ่มเติม คณะเทคโนโลยีดิจิทัลประสานงานกับฝ่ายวิทยทรัพยากรในการจัดซื้อหนังสือและตำราที่เกี่ยวข้องเพื่อ บริการให้อาจารย์และนักศึกษาได้ค้นคว้าและใช้ประกอบการเรียนการสอน ในการประสานการจัดซื้อหนังสือนั้น อาจารย์ผู้สอนแต่ละรายวิชาจะมีส่วนร่วมในการเสนอแนะรายชื่อหนังสือ ตลอดจนสื่ออื่น ๆ ที่จำเป็น นอกจากนี้ อาจารย์พิเศษที่เชิญมาสอนบางรายวิชาและบางหัวข้อก็มีส่วนในการเสนอแนะรายชื่อหนังสือสำหรับให้ ฝ่ายวิทย ทรัพยากรจัดซื้อหนังสือด้วย นอกจากนี้คณะฯ จะต้องจัดสื่อการสอนอื่นเพื่อใช้ประกอบการสอนของอาจารย์
- 6.4 การประเมินความเพียงพอของทรัพยากร  เจ้าหน้าที่ประจำฝ่ายวิทยทรัพยากรและห้องคอมพิวเตอร์ ตลอดจนฝ่ายโสตทัศนศึกษาของสถาบันฯ จะ ทำหน้าที่ประเมินความพอเพียงของทรัพยากรต่าง ๆ และประสานงานกับคณะฯ ในการจัดหาทรัพยากรเพิ่มเติม หากไม่เพียงพอหรือทดแทนทรัพยากรที่ชำรุดเสียหาย อีกทั้งในระบบประกันคุณภาพการศึกษาระดับหลักสูตรฯ มี แบบสอบถามความพึงพอใจของอาจารย์ผู้รับผิดชอบหลักสูตรฯ และนักศึกษาเกี่ยวกับความเพียงพอและความ เหมาะสมของทรัพยากร เมื่อสิ้นปีการศึกษาจะนำความคิดเห็นจากแบบสอบถามมาปรับปรุงและพัฒนาทรัพยากร ของหลักสูตรฯ ต่อไป