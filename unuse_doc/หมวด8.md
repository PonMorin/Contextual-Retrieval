### หมวดที่ 8. การประเมินและปรับปรุงการดำเนินการของหลักสูตร
#### 1. การประเมินประสิทธิผลของการสอน
- 1.1 การประเมินกลยุทธ์การสอน 
    - 1.1.1 ประชุมร่วมกันระหว่างอาจารย์ผู้รับผิดชอบหลักสูตรฯ และอาจารย์ผู้สอนถึงแนวทางการประเมิน การจัดการเรียนการสอนโดยอาจารย์ผู้สอนต้องจัดทำแผนการสอนรายวิชาก่อนเปิดภาคการศึกษา   
    - 1.1.2 การประเมินประสิทธิผลของการจัดการเรียนการสอนของคณาจารย์ใช้การสอบถามสัมภาษณ์หรือ ใช้แบบสอบถามจากนักศึกษา
    - 1.1.3 การประเมินผลการเรียนรู้ของนักศึกษาโดยการสังเกตพฤติกรรม การทำกิจกรรม การเรียนการสอน และผลการเรียนจากการวัดและประเมินผลการสอบปลายภาค

    - 1.2 การประเมินทักษะของอาจารย์ในการใช้แผนกลยุทธ์การสอน 
        - 1.2.1 การประเมินการสอนโดยนักศึกษาทุกปลายภาคการศึกษาโดยสถาบันเทคโนโลยีจิตรลดา เป็น ผู้จัดทำการประเมิน
    - 1.2.2 คณาจารย์วิเคราะห์และประเมินจุดที่ควรพัฒนาตามความคิดเห็นของนักศึกษาเพื่อการปรับปรุงใน ปีต่อไป
#### 2. การประเมินหลักสูตรในภาพรวม
 มีกระบวนการที่ได้ข้อมูลย้อนกลับในการประเมินคุณภาพของหลักสูตรฯ ในภาพรวม เช่น 
 - 2.1 นักศึกษาปัจจุบันและศิษย์เก่า ประเมินหลักสูตรฯ จากนักศึกษาทุกชั้นปีและบัณฑิตที่จบตามหลักสูตรฯ โดยวิธีการสัมภาษณ์ ให้ตอบ แบบสำรวจ หรือเปิดเว็บไซด์เพื่อรับข้อมูลย้อนกลับ
 - 2.2 นายจ้าง/ผู้ประกอบการ ประเมินความพึงพอใจต่อคุณภาพบัณฑิตและการนำความรู้ไปประยุกต์ใช้ในการทำงานโดยนายจ้าง/ ผู้ประกอบการ
 - 2.3 ผู้ทรงคุณวุฒิและ/หรือผู้ประเมินภายนอก ประเมินหลักสูตรฯ จากคณะกรรมการผู้ทรงคุณวุฒิ หรือผู้ประเมินภายนอก โดยดูจากรายงานผลการ ดำเนินการของหลักสูตรฯ ข้อมูลย้อนกลับจากนักศึกษาทุกชั้นปีบัณฑิตที่จบตามหลักสูตรฯ และนายจ้าง/ ผู้ประกอบการ 
 - 2.4 การประเมินตนเองและแผนการพัฒนาในปีการศึกษาถัดไป เข้าระบบ CHE QA Online

#### 3. การประเมินผลการดำเนินงานตามรายละเอียดหลักสูตร
- ประเมินผลการดำเนินงานตามตัวบ่งชี้ผลการดำเนินงาน โดยประเมินตามตัวบ่งชี้ผลการดำเนินงานที่ระบุ ในหมวดที่ 7 ข้อ 7 โดยคณะกรรมการประเมินอย่างน้อย 3 คน ประกอบด้วยผู้ทรงคุณวุฒิในสาขาวิชาอย่างน้อย 1 คน 
#### 4. การทบทวนผลการประเมินและวางแผนปรับปรุง
- 4.1 อาจารย์ประจำวิชาจัดทำรายงานผลการดำเนินการรายวิชาเมื่อสิ้นสุดภาคการศึกษาเสนอผ่าน อาจารย์ผู้รับผิดชอบหลักสูตรฯ และคณะกรรมการประจำคณะฯ
- 4.2 อาจารย์ผู้รับผิดชอบหลักสูตรฯ จัดทำรายงานผลการดำเนินการของหลักสูตรฯ เมื่อสิ้นสุดปีการศึกษา เสนอผ่านคณะกรรมการประจำคณะฯ
- 4.3 จัดประชุมอาจารย์ผู้รับผิดชอบหลักสูตรฯ และคณาจารย์ที่เกี่ยวข้อง พิจารณาทบทวนผลการ ดำเนินการของหลักสูตรฯ เพื่อหาแนวทางในการพัฒนาปรับปรุงหลักสูตรฯ แผนกลยุทธ์การสอน และการ ดำเนินการอื่น ๆ เพื่อใช้ในการจัดการเรียนการสอนในปีต่อไป
- 4.4 การปรับปรุงหลักสูตรฯ ให้มีความเหมาะสมจะสามารถปรับปรุงย่อยได้ในทุกปีการศึกษาและจะต้องมี การทบทวนปรับปรุงหลักสูตรฯ ทั้งฉบับทุกๆ 3-5 ปี